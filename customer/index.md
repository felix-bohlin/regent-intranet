# Kund

Kundperspektivet ansvarar för marknad, sälj och Regents erbjudande. Marknadsfunktionen ser vad kund/marknad efterfrågar och Regent riktar sitt erbjudande mot aktörerna för att motsvara denna efterfrågan. Verksamheten ska sedan kunna svara upp mot Regents erbjudande.

##  Marknad

Marknaden består av alla Regents potentiella kunder, både aktörer Regent har och inte har kontakt med. Marknadsfunktionen samlar in information om bland annat möjliga kunder, trender och konkurrenter. Det är också viktigt att samla in och skapa en förståelse för hur marknaden uppfattar Regent och att företaget uppfattas på det sätt vi vill uppfattas.

Visionen, affärsidén, vilka vi är och våra erbjudanden ska uppfattas på det sätt Regent vill att det ska uppfattas. Varumärket ska vara tydligt och känt. Häri ligger också Regents grafiska profil som ska uttrycka och förstärka den personlighet Regent har.

Personligheten berättar vilka vi är och är en sammansättning av alla oss medarbetare. Det innebär att allt vi säger, gör och presenterar bygger vårt varumärke. Det är därför viktigt att Regents budskap är konsekvent och tydligt för att marknaden ska uppfatta Regents varumärke som starkt. Om vi lyckas kommer det i sin tur resultera i nya roliga kunder och uppdrag. Läs mer under [Marknad](/customer/market/).

##  Erbjudande

Regent är en IT-leverantör av Nyckelfärdiga Digitala Lösningar®. Oavsett om den digitala lösning kunden efterfrågar är på webben, i mobilen eller rentav i form av en BI-lösning har Regent de kompetenser som krävs för att realisera den digitala lösningen. Drift hanteras i molnet och förvaltning av befintliga system sköts av Regents proaktiva förvaltningsorganisation. Att leverera detta helhetsengagemang inom digitala lösningar ligger i linje med Regents vision _IT som det borde vara_. Det Regents kunder ska uppleva genom att anlita Regent är bekymmersfrihet. Fokus under leveransen ligger i första hand på kvalitet följt av time to market. Läs mer under [Erbjudande](/customer/sales/offer).
